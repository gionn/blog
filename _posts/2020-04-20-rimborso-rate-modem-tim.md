---
layout: post
title: Rimborso rate modem TIM
---

Voglio documentare la mia esperienza nel richiedere il rimborso delle rate del
modem per la fibra di TIM a seguito della delibera 348/18/CON, per un
abbonamento sottoscritto a fine 2018 che prevedeva obbligatoriamente l'addebito
di 48 rate da 5 euro (!!) con cadenza mensile, nella speranza che sia utile a
qualcun altro.

Come prima cosa ho letto attentamente l'articolo pubblicato su
[dday.it](https://www.dday.it/redazione/34023/modem-libero-come-chiedere-il-rimborso-delle-rate-stai-pagando-o-hai-pagato-il-modem-senza-volerlo-tutti-i-possibili-casi),
in cui vengono elencati anche tutti i possibili casi in cui è possibile
richiedere il rimborso, ti consiglio di fare altrettanto.

Il 10 marzo 2020 ho aperto segnalazione tramite la piattaforma
[ConciliaWeb](https://conciliaweb.agcom.it/conciliaweb/) di AGCOM, aprendo un
procedimento contro TIM con categoria **Trasparenza Tariffaria**.

Nel testo della procedura ho riportato:

> Rimborso per un totale di 240 euro per acquisto obbligato di modem a rate
contro delibera 348/18/CON".

In meno di 24 ore mi hanno risposto con:

> Tim, per spirito conciliativo, accoglie la richiesta dell'istante ed è
> disposta a rimborsare € 240,00 sulle coordinate bancarie indicate, a 120
> giorni dalla sottoscrizione della presente, previa restituzione del prodotto,
> che dovrà essere inviato all’indirizzo di Telecom Italia S.p.A. c/o Geodis
> Logistics Magazzino Reverse A22, Piazzale Giorgio Ambrosoli snc 27015
> Landriano PV. Copia della ricevuta dovrà essere allegata alla procedura CW e
> sarà vincolante per il seguito dell’accordo".

A questo punto, la piattaforma ConciliaWeb genera automaticamente un verbale
firmato digitalmente da te e dal referente TIM dove concordate di rispettare i
termini dell'accordo raggiunto ed è anche necessario allegare un documento che
provi l'avvenuta spedizione del modem. Io ho allegato la lettera di vettura del
corriere SDA che ho prenotato tramite [paccofacile.it](https://paccofacile.it).

Il 20 aprile 2020 ho finalmente ricevuto quanto pattuito attraverso bonifico sul
conto che avevo specificato all'apertura del procedimento.
